{
	"type": "shira",
	"poems": [{
		"id": 2,
		"date": "תרנ''א",
		"title": "משוט במרחקים",
		"titleAggl": "אֶל המִשּׁוּט בַּמֶּרְחַקִּים",
		"poemText": [{
			"paragraph": 1,
			"text": [
				"מִשּׁוּט בַּמֶּרְחַקִּים, מִמְּקוֹמוֹת נָדַדְתִּי,",
				"כְּצִפּוֹר מִיָּם אֶל-בֵּית אִמִּי חָרַדְתִּי."
			]
		}, {
			"paragraph": 2,
			"text": [
				"וְשֵׁנִית לְפָנַי הַמְּקוֹמוֹת הַחֲבִיבִים,",
				"הַקְּרוֹבִים אֶל-לִבִּי וּלְבָבִי מַעֲצִיבִים;"
			]
		}, {
			"paragraph": 3,
			"text": [
				"וְשֵׁנִית הַתְּמוּנוֹת הַנְּעִימוֹת לִקְרָאתִי,",
				"שֶׁכֹּה כָלְתָה עֵינִי רַוֹּתָן דִּמְעָתִי,"
			]
		}, {
			"paragraph": 4,
			"text": [
				"שֶׁכֹּה צָמְאָה נַפְשִׁי לִבְכּוֹת עַל-צַוָּארָן,",
				"לְחַבְּקָן וּלְנַשְּׁקָן וּלְחוֹנֵן עֲפָרָן."
			]
		}, {
			"paragraph": 5,
			"text": [
				"מִכֹּל תַּנְחוּמוֹתָיו אֵל הוֹתִיר לִי שְׁתָּיִם:",
				"זִכְרוֹנוֹת מַדְאִיבִים עִם דִּמְעוֹת עֵינָיִם."
			]
		}, {
			"paragraph": 6,
			"text": [
				"וְגַם יְמֵי עָנְיִי וּנְדוּדֵי גָלוּתִי",
				"לֹא מָחוּ מִלִּבִּי זִכְרוֹנוֹת יַלְדוּתִי,"
			]
		}, {
			"paragraph": 7,
			"text": [
				"הַחֲתוּמִים בְּנַפְשִׁי וּנְשׂוּאִים עִמָּדִי,",
				"כַּחוֹתָם עַל-לִבִּי, כַּחוֹתָם עַל-יָדִי;"
			]
		}, {
			"paragraph": 8,
			"text": [
				"וְגַם דִּמְעוֹת עֵינַי בַּנֵּכָר הוֹרַדְתִּי -",
				"אֶל-נֹאדֵךְ נָפָלוּ, עֲרִישַׂת מוֹלַדְתִּי!"
			]
		}, {
			"paragraph": 9,
			"text": [
				"וּבְאֶרֶץ מֶרְחַקִּים - גַּם-שָׁם לֹא מָצָאתִי",
				"יַד חֶסֶד שֶׁתִּמַח מִפָּנַי דִּמְעָתִי."
			]
		}, {
			"paragraph": 10,
			"text": [
				"וּמְלֵאָה כְּיוֹם הוֹצֵאתִיהָ, הֵבֵאתִי",
				"אֶת-כּוֹס הַתַּרְעֵלָה עִמָּדִי אֶל-בֵּיתִי."
			]
		}, {
			"paragraph": 11,
			"text": [
				"וּכיוֹם עֲזַבְתִּיה, מְלֵאָה וּרְוָיָה,",
				"מָצָאתִי גַם-כּוֹסֵךְ - הַכֹּל כְּשֶׁהָיָה!"
			]
		}, {
			"paragraph": 12,
			"text": [
				"זֶה עָנְיֵךְ, זֶה לַחֲצֵךְ, זֹאת קַדְרוּת פָּנָיִךְ-",
				"מַה-כָּבֵד הֶעָנָן הָרֹבֵץ עָלָיִךְ!"
			]
		}, {
			"paragraph": 13,
			"text": [
				"אַף-נֵטֶף מַר אֶחָד לֹא נִגְרַע מִכּוֹסֵךְ -",
				"אֵל אָסַף אֶת-שְׁלוֹמֵךְ, אֵל שָׁכַח חַנּוֹתֵךְ."
			]
		}, {
			"paragraph": 14,
			"text": [
				"מִי יֵדַע הַדְּמָעוֹת שֶׁעוֹד תִּשָּׁפַכְנָה,",
				"הַסּוּפוֹת שֶׁעוֹד עַל-רֹאשֵׁנוּ תָּגַחְנָה -"
			]
		}, {
			"paragraph": 15,
			"text": [
				"עַד-פְּרֹץ רוּחַ טוֹבָה, חֲזָקָה, נֶאְדָּרָה,",
				"שֶׁתּוּכַל לִתְקֹעַ הָעָב הַמִּדְבָּרָה;"
			]
		}, {
			"paragraph": 16,
			"text": [
				"שֶׁתִּמַח הֶעָנָן הַסוֹכֵךְ שָׁמֵינוּ",
				"מֵעֲלוֹת צַעֲקָתֵנוּ, מֵעֲבֹר תְּפִלָּתֵנוּ..."
			]
		}]
	}, {
		"id": 11,
		"date": "ניסן, תרנ''ד",
		"title": "שירת ישראל",
		"titleAggl": "עַל רֹאשׁ הַרְאֵל",
		"poemText": [{
			"paragraph": 1,
			"text": [
				"עַל רֹאשׁ הַרְאֵל, בִּזְרֹעוֹת דַּלּוּ רוֹם וּפְתוּחוֹת,",
				"מֵרֹאשׁ מִקַּדְמֵי יָמִים עֹמֵד דֹּם אִישׁ שָׂב.",
				"בִּשְׂמֹאלוֹ מַטֵּה עֹז וִימִינוֹ תֹּאחֵז לוּחוֹת,",
				"מִפָּנָיו נֹגַהּ הוֹד, לוֹ חֲגוֹר – בָּמֳתֵי עָב."
			]
		}, {
			"paragraph": 2,
			"text": [
				"וּלְרַגְלָיו תֻּכּוּ שְׁנֵי עֲנָקִים גְּבוֹהֵי קוֹמָה,",
				"יִלָּחֲמוּ בוֹ בָּעֹז, אֵלָיו יַעַרְכוּ קְרָב;",
				"בַּקַּרְדֹּם וּבַחֲנִית עֲלוֹת יַעְפִּילוּ רוֹמָה",
				"וּגְזֹל מִזְּרוֹעוֹ אֶת-לוּחוֹתָיו – אַךְ לַשָּׁוְא!"
			]
		}, {
			"paragraph": 3,
			"text": [
				"כִּשְׁנֵי עַפְעַפֵּי שַׁחַר עֵינָיו תִּבָּקַעְנָה,",
				"וּבְעַנְוַת צֶדֶק מִגָּבֹהַּ יַבִּיט בָּם –",
				"וּבִרְכֵּי שְׁנֵי עֲנָקִים שַׁחוֹת, אַף תִּכְרַעְנָה –",
				"מֵרוֹמְמוּתוֹ הָס!  כָּמֹהוּ עוֹד לֹא קָם!"
			]
		}]
	}]
}